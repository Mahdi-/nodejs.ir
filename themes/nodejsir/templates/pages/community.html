<div class="page">
  <h1 class="entry-title">جامعه ند</h1>
  <div class="entry-content">
    <p>با وجود جوان بودن Node.js، جامعه آن بسیار بزرگ و متشکل از افراد خلاق و دوست داشتنی است. در اینجا سعی کرده ایم بهترین فروم های مرتبط را معرفی و کمی هم در مورد جامعه ند فارسی صحبت کنیم.</p>
    <h2>گاهنامه ها</h2>
    <p><a href="http://howtonode.org">How To Node</a> مشتمل بر تعداد زیادی از مقالات کاربردی در رابطه با ند است. <a href="http://planetnodejs.com">Planet Node</a> یک aggregator برای وبلاگ های مرتبط با ند است. <a href="http://nodeup.com">Nodeup</a> پادکست های هفتگی در ارتباط با آخرین اخبار جامعه ند منتشر می کند. وبلاگ جامعه ند فارسی هم به نشانی <a href="/blog">nodejs.ir/blog</a> در خدمت شماست!</p>
    <h2>گیتهاب</h2>
    <p>گسترش ند به صورت متن باز در <a href="http://github.com/joyent/node">مخزن nodejs در گیتهاب</a> صورت می پذیرد. معمولاً کامنت‌های مرتبط با هر commit پر از بحث های داغ در ارتباط با کدنویسی و گسترش هسته ند است. صفحات <a href="http://github.com/joyent/node/wiki">ویکی مخزن</a> منابع خوبی برای شروع کار با ند در اختیار شما قرار می دهد. حتماً به صفحات <a href="https://github.com/joyent/node/wiki/Projects,-Applications,-and-Companies-Using-Node">پروژه‌ها، برنامه‌ها و شرکت‌های استفاده کننده از ند</a> و همچنین <a href="https://github.com/joyent/node/wiki/modules">لیست بلندبالای ماژول‌های نوشته شده</a> مراجعه کنید! بسیاری از این ماژول‌ها در <a href="http://search.npmjs.org">npm</a> نیز منتشر شده اند.</p>
    <p>باگ‌ها و مشکلات به آدرس <a href="https://github.com/joyent/node/issues">https://github.com/joyent/node/issues</a> گزارش داده می‌شوند. همچنین  از مشارکت شما در رفع مشکلات استقبال می‌گردد. برای اطلاع از نحوه مشارکت در گسترش ند به <a href="https://github.com/joyent/node/wiki/Contributing">راهنمای مشارکت</a> مراجعه کنید.</p>
    <h2>Mailing Lists</h2>
    <p>دو Mailing List اصلی برای ند در نظر گرفته شده است: یکی مربوط به <a href="http://groups.google.com/group/nodejs">کاربران</a> که در آن به معرفی ماژول‌ها و بحث و تبادل نظر پیرامون ند و ... پرداخته می‌شود. دیگری Mailing List مربوط به توسعه <a href="http://groups.google.com/group/nodejs-dev">هسته ند</a> است که در مورد طراحی داخلی ند و ویژگی‌های آینده آن بحث می‌شود.</p>
    <p>جامعه ند فارسی نیز دارای یک Mailing List به آدرس <a href="http://groups.google.com/group/nodejs-fa">http://groups.google.com/group/nodejs-fa</a> می‌باشد که در آن به بحث و تبادل نظر در ارتباط با ند می‌پردازیم.</p>
    <h2>IRC</h2>
    <p>برای چت کردن در مورد ند به آدرس <code>irc.freenode.net</code>، کانال <code dir="ltr">#nodejs</code> مراجعه کنید. می توانید از <a href="http://www.mirc.com">کلاینت</a><a href="http://colloquy.info"> IRC</a> استفاده کنید و یا از برنامه تحت وب <a href="http://webchat.freenode.net/?channels=node.js">freenode</a> استفاده نمایید. Felix Geisendorfer از اعضای هسته اولیه ند، <a href="http://nodejs.debuggable.com">لاگ روزانه</a> IRC را نگهداری می کند.</p>
    <h2>کنفرانس ها</h2>
    <p><a href="http://www.nodeconf.com">NodeConf</a> سلسله کنفرانس‌های اصلی ند در ایالات متحده است که توسط <a href="http://www.mikealrogers.com">Mikeal Rogers</a> مدیریت می‌شود. گروه <a href="http://nodejs.jp">کاربران ژاپنی ند</a> هم کنفرانسی تحت نام <a href="http://nodefest.jp">NodeFest</a> برگزار می‌نمایند. کنفرانس <a href="http://nodecamp.de">NodeCamp.de</a> نیز آلمان توسط <a href="http://railslove.de">Rails Love</a> برگزار می‌شود. <a href="http://nodejsconf.it">کنفرانس ایتالیایی ند</a> هم در این لیست جای می‌گیرد. کنفرانس <a href="http://nodesummit.com">Node Summit</a> کنفرانسی است که متمرکز بر استفاده ند در شرکت‌های بزرگ است و در سانفرانسیسکو برگزار می‌شود. البته در کنفرانس <a href="http://jsconf.com/">JSConf</a> که کنفرانس اصلی Javascript است ارائه‌هایی در خصوص ند وجود دارد.</p>
    <h2>جامعه ند فارسی</h2>
    <p>و اما جامعه ایرانی ند! این گروه هنوز در اول راه است. سعی کرده‌ایم همگام با جامعه جهانی ند قدم برداریم و از تکنولوژی روز عقب نمانیم. بنابراین تلاش کردیم سایت فارسی ند را به روز و تر و تازه نگهداریم. چندین بار نام جامعه فارسی و سایت فارسی ند در کنفرانس‌های بین المللی و از زبان سازنده ند برده شد و مورد تشویق قرار گرفت.</p>
    <p>این سایت و وبلاگ مربوطه به صورت گروهی مدیریت می‌شود و افراد علاقه‌مند می‌توانند مقالات خود را برای ما ارسال نمایند تا با نام خودشان در وبلاگ درج شود. علاوه براین از هر نوع اصلاح و ویرایش که منجر به بهبود سایت گردد استقبال می‌کنیم. اطلاعات بیشتر راجع به نحوه مشارکت را <a href="/how-to-contribute">در این صفحه</a> ببینید. با عضویت در <a href="http://groups.google.com/group/nodejs-fa">Mailing List گروه</a>، نظرات و پیشنهادات خود را مطرح نمایید و در بحث‌ها مشارکت کنید.</p>
  </div>
</div>
